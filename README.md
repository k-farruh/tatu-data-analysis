# Машинали  ўқитиш 

## ФАНИНИНГ ИШЧИ ЎҚУВ ДАСТУРИ 
Машинали ўқитиш бугунги кунда маълумотларни таҳлил қилиш бўйича энг истиқболли йўналиш ҳисобланади. Курс машинали ўқитишнинг турли усуллари билан таништириб ҳисоблашнинг табиий усулларига қаратилган. Машинали ўқитиш – сунъий интеллект усуллари синфидир. Унинг ўзига хос хусусияти шундаки, муаммони тўғридан-тўғри ечиш емас, балки кўплаб бир-бирига ўхшаш масалаларни ечиш жараёнида ўқитишдир. Бундай усулларни яратиш учун математик статистика, рақамли усуллар, оптималлаштириш усуллари, эҳтимоллик назарияси, графлар назарияси, рақамли маълумотлар билан ишлашнинг турли воситалари қўлланилади.  

“Машинали ўқитиш” фани мутахассислик фанлар блокига киритилган курс ҳисобланиб, магистратуранинг 1-курсида ўқитилиши мақсадга мувофиқ. Мазкур фан кўплаб бошқа техник фанларнинг назарий ва услубий асосини ташкил қилиб, ўз ривожида сунъий интеллект йўналишдаги компьютер фанлар учун замин бўлиб хизмат қилади. 

Курс назарий ва амалий қисмлардан иборат. Назарий қисм турли мавзулар бўйича маърузалар ва ёзма материалларидан иборат, шу жумладан ўқув парадигмалар (назоратли, назоратсиз ва мустақил таълим), сунъий ва нейрон тармоқлар, функцияларнинг аппроксимацияси ва кластеризация, концептуал ўқитиш, дарахтсимон моделлар, чизиқли моделлар, метрик моделлар, эҳтимоллик моделлари. 

Фанни ўқитишдан мақсад – магистрантларга машинали ўқитиш назарияси асосларини ўрганиш, жумладан, дискриминант, кластер ва регрессион таҳлил қилиш, маълумотларни йиғиш муаммоларини амалий ҳал қилиш кўникмаларини ўрганиш ҳамда уларни амалиётда татбиқ этиш кўникмасини ҳосил қилишдан иборатдир.  

Ушбу мақсадга эришиш учун фан магистрантларни назарий билимлар, амалий кўникмалалар, техник ҳодиса ва жараёнларга услубий ёндашув ҳамда илмий дунёқарашини шакллантириш вазифаларини бажаради. 

Курсни ўрганиш натижасида магистрантлар 

Билиши:  

- машинали ўқитиш назариясининг математик асослари;  
- машинали ўқитиш алгоритмларининг асосий синфлари ва уларнинг вакиллари ва уларнинг ўзаро алоқаси, афзалликлари ва камчиликлари.  

Тушуниши: 

- машинали ўқитиш алгоритмларининг мураккаблиги ва уларни чеклаш; 
- ушбу ҳисоб-китобларни таҳлил қилишга йўналтирилган замонавий тушунчалар. 

Қодир бўлиши: 

- тарқалган ҳисоблашларни бажариш; 
- реал маълумотлардан фойдаланиб, машинали ўқитиш бўйича тажрибалар ўтказиш. 

Қила олиши:  

- таҳлил қилиш, хусусиятларни ажратиш ва машинали ўқитиш усулларини бирлаштириш;  
- умумий машинали ўқитиш алгоритмларини амалда қўллашг ва ўз алгоритмларини амалга ошириш;  

Кўникмаларига эга бўлиш:  

- машинали ўқитиш алгоритмларини ишлаб чиқиш учун дастурий воситалар, сунъий нейрон тармоқларни қуриш алгоритмлари;  
- машинали ўқитиш моделларини ишлаб чиқиш қобилиятлари. 
